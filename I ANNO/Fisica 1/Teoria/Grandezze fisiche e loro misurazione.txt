\chapter{Grandezze fisiche e loro misurazione}
	\section{Grandezze e unità di misura}
	La fisica è una scienza quantitativa, basata su misure, quindi su esperimenti. Ciascuna misura presuppone la scelta di una unità di misura e di strumenti di misurazione. \\
	Le unità di misura possono essere: \textit{fondamentali} (permettono di esprimere l'unità di misura di ogni altra grandezza fisica) e \textit{derivate}.\\
	Le grandezze fondamentali che interessano a noi per questo corso sono quelle relative alla meccanica che, nel SI (Sistema Internazionale) sono:
la \textbf{lunghezza} (metro - m), la \textbf{massa} (chilogrammo - kg) e il \textbf{tempo} (secondo - s).\\
Alcuni esempi di grandezze derivate sono la velocità, che è definita (come vedremo) $v=\frac{\Delta s}{\Delta t}$ con unità di misura $\frac{m}{s}$ e l'accelerazione, cioè $v=\frac{\Delta v}{\Delta t}$. L'unità di misura si ottiene a partire da quelle della velocità ($\frac{m}{s}$) e del tempo ($s$), che quindi fa ottenere: $\frac{m}{s \cdot s}= \frac{m}{s^2}$. \\
In fisica è utile conoscere i prefissi per i multipli e i sottomultipli di una grandezza, che sono riassunti in figura \ref{fig:udm} \begin{figure}
	\centering
	\includegraphics[width=0.6\linewidth]{"../OneDrive/Desktop/Matematica UniPi/PRIMO ANNO/Fisica I con laboratorio/udm"}
	\caption{Multipli e sottomultipli nel SI}
	\label{fig:udm}
\end{figure}

 \subsection{Grandezze fisiche} Le grandezze fisiche si suddividono in scalari, vettoriali e tensoriali. 
 \begin{itemize}
 	\item \textbf{Grandezze scalari} \label{scalari}: Fissata un'unità di misura, sono caratterizzate da un numero e si indicano con una lettera maiuscola o minuscola (ad es. temperatura $T$). Un esempio di grandezza scalare è la pressione $P$ con unità di misura $Pa$ (Pascal). Essendo la pressione il rapporto tra una forza e una superficie, si avrà che $1 Pa = 1 \frac{N}{m^2} = 1 \frac{Kg}{ms^2}$

 	\item \textbf{Grandezze vettoriali}: Hanno \textit{intensità} cioè il modulo o norma (indicata con $||\overset{\to}{v}||$ e sempre $\geq 0$), \textit{direzione} e \textit{verso}. Alcuni esempi sono il vettore spostamento $\overset{\to}{\Delta}$, velocità $\overset{\to}{v}$ e forza $\overset{\to}{F}$.\\
 	In fisica, le grandezze vettoriali vengono rappresentate graficamente come dei segmenti orientati chiamati vettori, che sono approfonditi al capitolo \ref{vectors}.
 \end{itemize}


