\section{Prodotti scalari e vettoriali}
\paragraph{Prodotto scalare} Il prodotto scalare tra due vettori dà come risultato una grandezza scalare che, come visto nella sezione \ref{scalari} è un numero seguito da una unità di misura. Il prodotto scalare si definisce come:
\[\overset{\to}{a} \cdot \overset{\to}{b} = |a| |b| cos (\theta)\] in cui $|a|$ e $|b|$ sono rispettivamente i moduli dei vettori $\overset{\to}{a}$ e $\overset{\to}{b}$ e $\theta$ è l'angolo tra essi compreso, che si misura a partire dal primo fino al secondo vettore.\\
Ad esempio, se $a \perp b$, cioè i due vettori sono perpendicolari (l'angolo tra essi compreso è $\frac{\pi}{2}$) allora $\overset{\to}{a} \cdot \overset{\to}{b}=0$ perché $cos (\frac{\pi}{2})=0$.

\subparagraph{Proprietà} Il prodotto scalare soddisfa alcune proprietà:
\begin{itemize}
	\item commutativa: $\overset{\to}{a} \cdot \overset{\to}{b} = \overset{\to}{b} \cdot \overset{\to}{a}$;
	\item distributiva: $\overset{\to}{a} \cdot (\beta \overset{\to}{b} + \gamma \overset{\to}{c}) = \beta \overset{\to}{a} \cdot \overset{\to}{b} +\gamma \overset{\to}{a} \cdot \overset{\to}{c} $;
	\item $\overset{\to}{a} \cdot \overset{\to}{a} = a^2$, cioè il prodotto scalare tra due vettori  $\overset{\to}{a}$ è pari al quadrato del modulo del vettore.

		\paragraph{Prodotto vettoriale} Il prodotto vettoriale tra due vettori $\overset{\to}{a}$ e $\overset{\to}{b}$ dà come risultato un altro vettore $\overset{\to}{c}$. La notazione è la seguente: 
	\[\overset{\to}{c} = \overset{\to}{a} \times \overset{\to}{b} \] e si legge "a vettor b".\\
	$\overset{\to}{c}$ è un vettore che ha per \textbf{modulo} $c=ab \sin \vartheta \qquad 0 \leq \vartheta\leq \pi$. \\ 
	La \textbf{direzione} è quella della retta perpendicolare al piano individuato dai due vettori e che passa per l'origine. Il \textbf{verso} è determinato attraverso la\textit{ regola della mano destra}.

\subparagraph{Regola della mano destra} 
Come già detto, la regola della mano destra permette di determinare il verso del prodotto vettoriale tra due vettori. Consiste nell'utilizzare tre dita della mano destra: pollice, indice e medio. Supponiamo di dover determinare il verso del seguente prodotto vettoriale: $\overset{\to}{a} \times \overset{\to}{b} = \overset{\to}{c} $. Il pollice deve seguire il verso del primo vettore (in questo caso $\overset{\to}{a}$ ), l'indice il verso del secondo vettore ( $\overset{\to}{b}$) e infine il medio, in base al verso degli altri due, indicherà il verso del loro prodotto vettoriale.
